1)Egy string-et kérjünk be, majd határozzuk meg melyik karakterből (A..Z, 0..9) hány darab szerepelt a stringben. Írassuk ki a nem megszámolt (ettől különböző karaktereket) a képernyőre. Határozzuk meg a legtöbbet előforduló karaktert, és írassuk ki a képernyőre.

2)Egy 5 elemű vektort töltsünk fel véletlen [1,90] értékekkel oly módon, hogy ne legyen benne ismétlődés. A vektor elemeit (lottó szelvény) írjuk ki a képernyőre.

3)Írjunk olyan programot, amely bekéri egy sorozat első négy elemét, majd meghatározza, hogy
ez a 4 elem számtani sorozatot alkot-e (az elemek különbsége állandó)
mértani sorozatot alkot-e (az elemek hányadosa állandó)
egyéb jellegű sorozatot alkot-e

4)Írjunk olyan programot, amely addig kér be egész számokat billentyozetről, amíg azok összege meg nem haladja a 100-at. A végén írjuk ki a bekért számok közül hány volt páros, és hány volt páratlan.

5)Írjunk olyan programot, amely véletlen, kétszámjegyű értékekkel feltölt egy 30 elemá vektort, majd azt kiírja a képernyire egymás mellé, vesszővel elválasztva az elemeket. A kiírás után addig kérjünk be két egész számot (a, b), amíg az 'a' kisebb lesz, mint 'b'. Határozzuk meg, hogy hány olyan tömbelem van, amelyik az [a,b) intervallumba esik.

6)Írjunk olyan programot, amely egy 10 elemű vektort a következőképp tölt fel billentyűzetről:
    - bekérünk egy sorszámot
    - leellenőrízzük hogy létezik-e ilyen vektorelem egyáltalán, és az még nem került feltöltésre.
    - Ha ezen sorszámú vektorelem már kapott értéket, akkor azt még egyszer ne engedjük feltölteni
    - ha minden rendben van, akkor bekérhetjük értéket is
    - ha a sorszám -1, akkor kérjük be az értéket, és minden olyan tömbelem, amely még nem kapott értéket - annak legyen ez az értéke
Ezt ismételgessük addig, amíg minden tömbelem meg nem kapta az értékét. Ekkor lépjünk ki a ciklusból, és írjuk ki a vektor elemeit a képernyőre.

7)Írjunk olyan programot, amely bekéri egy sorozat első négy elemét, és egy ötödik értéket (d), majd eldönti, hogy az elemek különbsége rendre nagyobb-e a 'd' értékénél, vagy nem. Ha nem nagyobb, akkor kiírja, hogy melyik (mely) elemek különbsége nem megfelelő.

8)Írjunk olyan programot, amely addig kér be egész számokat billentyozetről, amíg összesen legalább 10 db negatív vagy pozitív számot nem írunk be (a 0 nem számít sem negatív, sem pozitív számnak jelen feladatban). Kilépés után adjuk meg, melyik számtípusból írtunk be többet.

9)Írjunk olyan programot, amely véletlen, három számjegyű értékekkel feltölt egy 40 elemű vektort, majd azt kiírja a képernyire egymás mellé, vesszővel elválasztva az elemeket. A kiírás után addig kérjünk be egy egész számot (a), amíg az is három számjegyű nem lesz. Határozzuk meg, hogy hány olyan tömbelem van, amelyik az [a-50,a+50) intervallumba esik.

10)Írjunk olyan programot, amely egy 15 elemű vektort a következőképp tölt fel billentyűzetről:
    - bekérünk egy sorszámot, és egy darabszámot, valamint egy értéket
    - ezen sorszámtól ennyi darab még fel nem töltött tömbelemnek legyen az értéke a bekért szám
    - amely tömbelem már kapott értéket, azok értéke ne változzon meg
    - mindig írjuk ki, hogy hány darab vektorelem (és eseleg melyek) kaptak értéket ebben a körben
    - figyeljünk rá, hogy nehogy alul-, vagy túlindexeljük a vektort
Ezt ismételgessük addig, amíg minden tömbelem meg nem kapta az értékét. Ekkor lépjünk ki a ciklusból, és írjuk ki a vektor elemeit a képernyire. ( pl az alábbi esetben: darab=4, érték=10 4 db tömbelem kapja meg a 10 értéket).

11)Írjunk olyan programot, amely bekéri egy sorozat elemeit, majd meghatározza, hogy
    - ezen elemek számtani sorozatot alkotnak-e (az elemek különbsége állandó)
    - nem számtani a sorozat jellege
A program tetszőleges elemszámú sorozatra könnyedén átalakítható legyen. Tesztelési céllal működjön 5 elemre, de akár 100 elemű sorozatra is alkalmazható legyen a program jelentős mértékű átalakítása nélkül.



